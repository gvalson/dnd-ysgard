# სესია 0

![](../img/session-0.jpg)

ძველად გულფროსტის სახელმწიფო ფლობდა მთლიან ისგარდის კონტინენტს, და მმართველი მისი იყო ოლაფ I. 
სხვა კონტინენტიდან მოსულმა ნოქსუსელებმა ისგარდის აღმოსავლეთში გააშენეს კოლონიები და მალევე მიითვისეს გულფროსტის მიწების ნახევარი...
ოდესღაც დიდებული გულფროსტი ორ ნაწილად დაიშალა. აწი მასსა და ნოქსუსის გარდა კონტინენტზე აღმოცენდა სილვერმერიც. 
ამ უკანასკნელის მოსახლეობა, შემდგარი ელფებისა და ადამიანების თანაბარი რაოდენობისგან, მიიჩნევს, რომ ნახევრად ელფები წარმოადგენენ მომავლის რასას. 
სილვერმერში თაყვანს სცემენ მხოლოდ პელორს, ღმერთს მზისა. აღსანიშნავია, რომ სილვერმერის დიდ ქალაქებში მაგია აკრძალულია, ხოლო ინდუსტრია - განვითარებული. 
ნოქსუსმა ისგარდის გეოპოლიტიკა ძალზედ შეცვალა, რადგან მათი მაგია საგრძნობლად განსხვავდება ყველაფერი ნაცნობისგან...
გაჭირვებული გულფროსტი, სადაც ჯერ კიდევ მამათმამა ოდინის სჯერათ, ძალზედ საჭიროებდა დახმარებას ნოქსუსის წინააღმდეგ და გადაწყვიტეს რა სილვერმერთან მოლაპარაკება.
შეთანხმებისამებრ, სილვერმერმა წაიღო კონტინენტის მესამედი, ნოქსუსმაც მესამედი და გულფროსტისგან მხოლოდ მესამედიცღა დარჩა.

ამასობაში სილვერმერის კომისარიატში დაიწყეს თავგადასავლის მაძიებელთა დახარისხება და სხვადასხვა მისიაზე გადამისამართება. 
განამწესეს რა ერთი ჯგუფი ერთ კარეტაში, რამეთუ ქალაქ თერბისაში ვინმე ეპისკოპოსი ენრიკე დახმარებას ეძებდა.
გზაში გჯუფის წევრებმა ერთმანეთი გაიცნეს:

მამუ - მაღალი, მაგრამ თავისი სიმაღლისთვის მაინც ზედმეტად განიერი, ოქროსფერი კონტურებით შელამაზებულ თეთრ აბჯარში გამოყობილი რაინდი. მისი ჩაფხუტი შორიდან წააგავს 
სათლს, რომელსაც ცხვირ-პირის გამოსაჩენად გამოჭრილი აქვს ჯვრის ფორმა. მამუს თვალები აბჯრის კონტურებივით ოქროსფერია, ხოლო ნიკაპი - გამოთლილი, როგორც კერპისა.
ბონდრიუდი - [insert desc]
მიკრი - [insert desc]
ვაიკარი - [insert desc]

თერბისასკენ მიმავალ კარეტას გზა გადაუღობა მოხუცმა ფერმერმა, ის დაჭრილი იყო. ვიღაცებმა ჩემი ოჯახი გაიტაცესო, ასე თქვა. ჯგუფმა გადაწყვიტა, დავეხმაროთო. მოხუცის სახლში შებიჯებისთანავე
მამუმ წარიტაცა პირველ სართულზე შენახული საჭმელი, ხოლო ბონდრიუდმა დაარბია მეორე სართული. ძარცვის შემდგომ ჯგუფი დაიძრა შახტისკენ, სადაც მოხუცის თქმით, გამოკეტილი ჰყავთ მისი ცოლი.
მამუმ მაღაროს დასაწყისშივე გააცოცხლა მახე, მარგამ ისრების კასკადის აცილება მოახერხა. ბონდრიუდმა ნაკლები სიფრთხილე იჩინა და უმალვე წინ გაიჭრა, შემდეგი მახე კი უზარმაზარი ლოდი აღმოჩნდა, რომელმაც მას 
გადაუარა. მიკრმა წამოიწყო სიტყვიერი შელაპარაკება, რამეთუ განაწყრო იგი ბონდრიუდის საქციელმა და კამათში ჯგუფის სხვა წევრებიც ჩაებნენ. ხმაურზე გამოჩნდნენ მაღაროში ჩასაფრებული კულტისტებიც. ერთ-ერთ მათგანს მიკრი
შეაფრინდა და ყვირილი დააწყებინა. მიკრმა მოყვირალი მალევე გათიშა, ხოლო მამუმ იგი მხარზე მოიგდო. მიკრი კვლავ განაწყრო ბონდრიუდის საქციელმა და ამჯერად ამ უკანასკნელმა სილა მიიღო. 

ჯგუფი მიადგა ერთგვარ გაფართოებას, რომლის ცენტრშიც დაბალი ღობით შემოსაზღვრული იყო აუზი, ხოლო მაგ აუზის ცენტრში აღმართული იყო ლურჯად მანათობელი პედესტალი. ვაიკარმა პირველად იჩინა თავი და დაადგინა, რომ 
პედესტალი გამოცემდა ტრანსმუტაციის ენერგიას. დარბაზში ჩასაფრებული კულტისტების გამოსაყვანად მამუმ განაცხადა, რომ აქ მხოლოდ და მხოლოდ ტარაკნების გასანადგურებლად იყო მოსული, რამაც გაჭრა და ერთ-ერთმა კულტისტმა 
კედლლის ჭრილიდან თავი გამოყო. მიკრმა ჩაბრიდა თავგამოყოფილი აბრაგი, ხოლო მის უკან დამალულ მეორეს თავზე მამუ მიახტა მთელი სიმძიმით. აღმოჩნდა, რომ მამუმ კინაღამ მოხუცი ფერმერის ცოლი გაჭყლიტა. მეორე აბრაგი
მამუს დაუსხლტა, მაგრამ ის ბონდრიუდმა ჩააძაღლა.